<p><strong>Co oznacza</strong></p>

<p>Dla danego produktu lub usługi została wykonana analiza śladu węglowego. Znak informuje o wielkości emisji gazów cieplarnianych przypadającej na fragment lub cały cykl życia danego produktu lub usługi. Przyznawany jest przez organizację Carbon Trust.</p>

<p><strong>Korzyści</strong></p>

<p>Znak stanowi gwarancję, że obliczenia śladu węglowego zostały wykonane zgodnie z wytycznymi organizacji Carbon Trust i stosownymi normami. Liczba zawarta w znaku oznacza wielkość emisji gazów cieplarnianych w przeliczeniu na ditlenek węgla (CO2 eq) i jest wyrażona w jednostkach masowych (gramy, kilogramy, tony).</p>

<p><strong>Warto wiedzieć</strong></p>

<p>Gazy cieplarniane uznawane są za główne źródło globalnego ocieplenia, dlatego im niższa wartość śladu węglowego (mniejsza wartość liczbowa w znaku), tym lepiej dla środowiska.</p>

<p><strong>Gdzie znajdziesz</strong></p>

<p>Może być przyznany dowolnej grupie produktów, w tym także opakowaniom.</p>
