<p><strong>Co oznacza</strong></p>

<p>Wskazuje na przydatność produktów lub ich opakowań do recyklingu. Wyrób lub opakowanie opatrzone tym znakiem mogą być przetworzone w nowy pełnowartościowy produkt. Pętla Mobiusa może dotyczyć samych wyrobów lub ich opakowań.</p>

<p><strong>Korzyści</strong></p>

<p>Recykling przyczynia się do zmniejszenia ilości odpadów, a także do oszczędzania surowców naturalnych.</p>

<p><strong>Co zrobić</strong></p>

<p>Ważne, aby taki produkt lub opakowanie zostały po zużyciu wysegregowane i wrzucone do odpowiedniego pojemnika na odpady.</p>

<p><strong>Warto wiedzieć</strong></p>

<p>Jeśli wewnątrz znaku lub pod nim znajduje się liczba, wówczas informuje on, że dany wyrób lub opakowanie zawiera już w sobie materiał wtórny, który został poddany recyklingowi. Dzięki temu uniknięto konieczności wykorzystania pierwotnych surowców naturalnych i zmniejszono ilość odpadów. Liczba znajdująca się przy znaku określa procentową zawartość surowca wtórnego w materiale finalnym.</p>

<p><strong>Gdzie znajdziesz</strong></p>

<p>Na różnych kategoriach produktów, w tym opakowaniach, wykonanych z materiałów nadających się do recyklingu.</p>
