<p><strong>Co oznacza</strong></p>

<p>Dana bateria (ogniwo) zbudowana jest z układu niklowo-metalowo-wodorkowego (NiMH) – numer 11.</p>

<p><strong>Korzyści</strong></p>

<p>Segregowanie zużytych baterii i akumulatorów oszczędza środowisko także dlatego, że na drodze recyklingu możliwe jest odzyskanie z nich metali, które mogą być cennym surowcem wtórnym do produkcji nowych wyrobów. Jest to ważne, bowiem metale produkowane są z rud metali, będących nieodnawialnymi surowcami mineralnymi.</p>

<p><strong>Co zrobić</strong></p>

<p>Zużyte baterie i akumulatory ze względu na obecność metali stanowią odpad niebezpieczny i wymagają segregacji. Nie wolno umieszczać ich w pojemnikach z innymi rodzajami odpadów. Należy je wrzucać do specjalnych pojemników na zużyte baterie lub przekazywać do punktów selektywnej zbiórki odpadów komunalnych zorganizowanych w poszczególnych miejscowościach.</p>

<p><strong>Warto wiedzieć</strong></p>

<p>Znak ten ma istotne znaczenie przy identyfikacji odpadów opakowaniowych oraz podejmowaniu decyzji odnośnie do ich dalszego losu.</p>

<p><strong>Gdzie znajdziesz</strong></p>

<p>Na bateriach (ogniwach), które stanowią często nieodzowne akcesoria do wielu urządzeń elektrycznych i elektronicznych. W związku z tym można go znaleźć także na zużytych bateriach albo w zużytym elektrosprzęcie.</p>
